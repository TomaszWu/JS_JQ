# JavaScript - Ćwiczenia - Zmienne, wyrażenia warunkowe i pętle, operatory

Zadania wprowadzające do korzystania z podstaw języka JavaScript.
Ćwiczenia powinny być rozwiązane w pliku app.js.
**Pamiętaj, żeby oddzielać ćwiczenia komentarzami** i pisać czytelny i dobrze sformatowany kod.
**Plik ```js``` musi być dołączony do kodu html, w przeglądarce zawsze wywołujesz adres pliku html nie js.**

## Ćwiczenie 1
Stwórz tyle zmiennych ile różnych znasz typów. Każdą odpowiednio nazwij i wstaw do nich odpowiednie dane. Następnie dodaj do siebie różne zmienne i zobacz jakiego typu jest wynik. Napisz w komentarzu przy każdej zmiennej jej typ.
Wypisz każdą zmienną w konsoli.

Zwróć uwagę jak zmieniają się typy danych w zależności od tego jakie typy ze sobą dodajemy. Jest to tak zwane niejawna konwersja dancyh (silnik JavaScript bez naszego udziału zmienia typ danych).

## Ćwiczenie 2
Stwórz tablicę z listą swoich ulubionych owoców. Nastepnie:
  1. Wypisz pierwszy owoc w konsoli,
  2. Wypisz ostatni owoc w konsoli (skorzystaj z atrybutu ```length```).
  3. W pętli wypisz wszystkie owoce (skorzystaj z atrybutu ```length```).

## Ćwiczenie 3
Zajrzyj do pliku cwiczenie3.js - jest tam przykładowa funkcja która oblicza proste równania. Niestety nie działa ona dobrze - znajdź błąd i go napraw tak żeby funkcja działała.
Napisz dodatkowe testy żeby sprawdzić czy wszystkie przypadki działają.


## Ćwiczenie 4
Zajrzyj do pliku cwiczenie4.js - jest tam napisana funkcja która przyjmuje tablicę (szkielet jest już napisany). Dopisz ciało funkcji w taki sposób żeby zwracać ```true``` (wartość booleanowską) kiedy tablica ma liczby rosnące (każda następna jest większa od poprzedniej), a ```false``` jeżeli nie.
Pamiętaj żeby użyć słowa kluczowego ```return``` do zwracania danych z funkcji.

## Ćwiczenie 5
Zajrzyj do pliku cwiczenie5.js - jest tam napisana funkcja która przyjmuje 3 liczby (szkielet jest już napisany). Dopisz ciało funkcji w taki sposób żeby zwracać ```true``` (wartość booleanowską) jeżeli z podanych liczb można stworzyć trójkąt , a ```false``` jeżeli nie.
Zasady tworzenia trójkąta:
  1. a + b > c
  2. a + c > b
  3. b + c > a
Postaraj się zawrzeć wszystkie te punkty w jednym zapytaniu ```if``` (użyj operatorów logicznych).
Pamiętaj żeby użyć słowa kluczowego ```return``` do zwracania danych z funkcji.
